<resources>
    <string name="app_name">Chemistry App</string>
    <string name="water">מים הם תרכובת כימית המהווה בסיס לכל צורות החיים המוכרות, כולל האדם.\nמולקולת מים מורכבת משני אטומים של מימן ומאטום של חמצן.הנוסחה הכימית של המים היא H2O.\nהמים הם חומר חיוני לקיומן של כל צורות החיים הידועות. בעלי החיים והצמחים זקוקים למים לצורך קיום מחזור החיים שלהם. עובדה זו מתקשרת באופן ישיר לכך שהמים נפוצים בכדור הארץ, שכן היותו של כדור הארץ מקורם של כל החיים הידועים, תואם את היותם של המים תנאי הכרחי לחיים אלו.</string>
    <string name="salt">מלח בישול או נתרן כלורי הוא תרכובת יונית (נתרן כלורי, NaCl), מינרל נפוץ מאוד בכדור הארץ בעל חשיבות ביולוגית לבעלי חיים.\nיון הנתרן (+Na) נחוץ לתפקוד הגוף מכיוון שהוא מאזן את היחס בין חומצה לבסיס, מווסת את נפח הנוזלים בגוף (לחץ דם) ומשמש להעברת האותות העצביים. איבוד מלח מהגוף עקב הזעה, הקאה או הטלה מרובה של שתן עלול לגרום למצב של מחסור במלח, שתסמיניו הם חולשה ועוויתות. במקרים קיצוניים עלול מצב זה לגרום אף למוות.\nיון הכלור (-Cl) משמש ליצירת חומצת מימן כלורי בקיבה.\nעם זאת, צריכה מוגזמת של מלח בישול, עלולה להוביל לבעיות כמו יתר לחץ דם, היווצרות אבנים בכליות ועוד.</string>
    <string name="aspirin">אספירין (Aspirin או חומצה אצטילסליצילית) היא אחת התרופות הידועות והנמכרות ביותר בכל הזמנים.פעילותו הרפואית העיקרית היא בשיכוך כאב, אך הוא יעיל גם בהורדת חום הגוף, עיכוב היצמדות טסיות הדם (מניעת אגרגציה, מכונה לעיתים קרובות "דילול דם") ולכן משמש כתרופה נוגדת-קרישה, וכן בטיפול בדלקות כרוניות כגון דלקת מפרקים.\nעקב פעילותו של האספירין למניעת קרישה ("דילול דם"), עלול להיווצר מצב של דימום מוגבר (בכל אחד מאברי הגוף). איבוד דם כתוצאה מנטילת אספירין עלול לגרום לחסר ברזל ולאנמיה.\nתופעת לוואי נוספת, נדירה יותר, היא טיניטוס - "צלצול באוזניים". לעיתים מלווה התופעה באובדן שמיעה זמני, הנעלם כשמפסיקים ליטול את התרופה, ובמקרים קיצוניים עלול המצב להידרדר עד לכדי אובדן שמיעה קבוע.</string>
    <string name="glucose">גלוקוז הוא חד-סוכר. זוהי הפחמימה הנפוצה והחשובה ביותר ואף התרכובת האורגנית הנפוצה ביותר על-פני כדור הארץ. 50 מיליארד טונות מיוצרים בשנה, רובם על ידי יצורים פוטוסינתטיים.\nגלוקוז הוא התרכובת המרכזית המשמשת בתהליך הפקת האנרגיה ביצורים חיים, הוא והמגיב הראשון בתהליך הנשימה התאית וחיוני לכל היצורים החיים.הגלוקוז ידוע גם בשמות גלוקוזה וסוכר ענבים בשל הימצאו בעסיס הענבים.\nצמחים הם מקור הגלוקוז היחידי של בעלי החיים. בעלי החיים אוכלים את הצמחים, על הגלוקוז האגור בהם, או, במקרה של טורפים, אוכלים בעלי חיים אחרים שאכלו צמחים.</string>
    <string name="carbonDioxide">פחמן דו-חמצני, CO2 בכתיב כימי, הוא גז (בטמפרטורת החדר) המהווה תרכובת של פחמן וחמצן. כל מולקולה של CO2 מורכבת מאטום פחמן אחד ושני אטומי חמצן, הקשורים אליו בקשר קוולנטי כפול. זהו גז חסר צבע. מצב הצבירה המוצק של פחמן דו-חמצני קרוי קרח יבש, בזכות תכונת ההמראה המאפיינת אותו. שכיחותו באטמוספירה רק 0.035 אחוזים.\nבמאתיים השנים האחרונות נעשה שימוש בתהליכים תעשייתיים רבים לשם הפקת אנרגיה, המשחררים כמויות גדולות של פחמן דו-חמצני לאטמוספירה. ביחד עם הקטנת כמות הצמחייה על פני כדור הארץ, הופר המאזן הטבעי של הפחמן הדו-חמצני וכמותו באטמוספירה גדלה, עד כדי כך שהיום באטמוספירה כמותו גדולה פי 1.5 מהכמות שהייתה בה לפני מאתיים שנה. יש המשערים כי עלייה זו היא הסיבה לתופעת ההתחממות העולמית.</string>
    <string name="ozone">האוזון הוא גז רעיל בעל ריח חריף הגורם לקשיי נשימה ולגירויים שונים. בסטרטוספירה של כדור הארץ, שם הוא יוצר שכבה, יש לאוזון תפקיד חשוב בקיום תקין של מהלך החיים על-פני כדור הארץ בסננו את הקרינה האולטרה סגולה המזיקה של השמש.\nשכבת האוזון נמצאת בחלקה האמצעי של אטמוספירת כדור הארץ. שכבה זו בולעת חלק מהקרינה האולטרה סגולה המגיעה מהשמש והמזיקה ליצורים חיים. הקרינה האולטרה-סגולה גורמת להיווצרות האוזון, בכך שהיא מפרקת את מולקולת החמצן לאטומים בודדים, ואלה מתחברים למולקולות חמצן שלמות ליצירת אוזון.\nבשכבה נמוכה של האטמוספירה האוזון הוא מזהם אוויר.</string>
    <string name="bakeSoda">סודה לשתייה (נתרן מימן פחמתי, סודיום ביקרבונט) היא מלח נפוץ. סודה לשתייה היא חומר מוצק גבישי לבן, בדרך כלל בצורה של אבקה דקה.\nסודה לשתייה תגיב עם חומצות ותנטרל אותן, התגובה תייצר מלחים שונים. במים מתפרקת סודה לשתייה לקטיון נתרן (+Na) ואניון של מימן פחמתי (-HCO3). מעל טמפרטורה של 60°C תתפרק סודה לשתייה ותפלוט הרבה פחמן דו-חמצני. בגלל תכונה זו משתמשים בה בתוך חומר מתפיח באפייה ובמטפים לכיבוי אש. התהליך התעשייתי הראשי להפקת סודה לשתייה נקרא תהליך סולווה. בתהליך זה מעבירים פחמן דו-חמצני CO2 דרך תמיסה מרוכזת של מלח בישול NaCl ואמוניה NH3.</string>
    <string name="cyanide">ציאניד הוא תרכובת כימית רעילה, המכילה את היון הקרוי קבוצת ציאנו. קבוצת ציאנו בנויה מאטום פחמן הקשור בקשר קוולנטי משולש לאטום חנקן, ובסימון כימי: :C≡N:.\nשבעה מיליגרמים של ציאניד מסוגלים להרוג אדם בוגר תוך שניות. היון -C≡N מגיע דרך זרם הדם לתאי הגוף ונקשר לברזל דו-ערכי באנזים ציטוכרום C אוקסידז, אשר נמצא על דופן המיטוכונדריה. בעת פעילות תקינה של המיטוכונדריה חמצן מולקולרי אמור להיקשר לאנזים זה, לקבל אלקטרונים ולהפוך יחד עם יוני מימן למים. כאשר הציאניד תופס את מקומו של החמצן, המיטוכונדריה לא מסוגלת לייצר ATP, ובכך נמנעת יכולתו של הגוף לייצר אנרגיה.\nבגרסה מסחרית של מימן ציאנידי, בשם ציקלון בה, נעשה שימוש נרחב להשמדת יהודי אירופה בשואה. קיימים סיפורים רבים על מרגלים או שבויים שנשאו עמם גלולת ציאניד או שהותקנה אמפולת ציאניד בתוך אחת משיניהם על מנת שיוכלו להתאבד במקרה של תפיסה.</string>
    <string name="acetone">אצֵטוֹן (Acetone) הוא תרכובת אורגנית פשוטה. זהו נוזל חסר צבע ובעל ריח חריף אופייני בטמפרטורת החדר (25°C), המתלקח בקלות. הוא מתמוסס בקלות בין השאר במים, אתר וכוהל ומשמש בעצמו כממס חשוב.\nאצטון הוא הרכיב החשוב (ולעיתים היחיד) של מסיר לק לציפורניים, בהיותו ממס יעיל של פולימרים ותרכובות פלסטיק מסוימות.\nחשיפה ישירה במגע לאצטון עלולה לגרום לגירוי אך לא נמצאו ראיות חזקות להשפעות בריאותיות ארוכות טווח לחשיפה לאצטון. רמת הרעילות שלו נמוכה ביותר ומבחינה טוקסיקולוגית הוא נחשב כלא רעיל כלל.</string>
    <string name="phosphate">זַרְחָה או פוספט (Phosphate) הוא יון המכיל אטום זרחן אחד וארבעה אטומי חמצן. מטענו החשמלי של היון הוא 3-.\nלזרחות תפקידים חשובים בתעשייה הכימית, בחקלאות ובתעשיית המזון, ובשימושים אלה נהוג לכנות אותן "פוספטים". הפוספטים משמשים לדישון האדמה וכחומרים משמרים בתעשיית המזון. הזרחות מוספות למזון, שם הן מגיבות עם מתכות המצויות שם בכמות זעירה ביותר, ובכך קושרות אותן בחוזקה ומונעות את פירוק המזון.\nהזרחות משמשות גם לקשירת המים למזון כדי שלא יתפרק ויתקלקל קודם זמנו, ומסייעות להאריך את חיי המדף של מיני מזונות מעובדים, ובעיקר כאלה שהוספו להם מים, כגון מוצרי בשר מעובד. זרחות מצויות גם בסלטים תעשייתיים שונים, המעובדים בין היתר גם כן עם מים.\nבישראל קיימים מרבצי זרחה רבים, במיוחד באזור ים המלח, והמדינה מייצאת כמויות זרחה גדולות לעולם.</string>
    <string name="ethanol"> אתנול הוא תרכובת אורגנית ממשפחת הכוהלים. האלכוהול הנמצא במשקאות חריפים הוא למעשה אתנול. אתנול הוא סם פסיכואקטיבי המצוי בכל המשקאות החריפים, והוא זה שמקנה להם את השפעתם הפיזיולוגית על גוף האדם.\nבנוסף לשימושו בייצור משקאות חריפים, קיימים לאתנול שימושים רבים אחרים, בעיקר כחומר מוצא של מאות תרכובות בתעשייה הכימית, וכן כחומר חיטוי וכממס. בנוסף אתנול יוכל לשמש כדלק במנועים.\nתערובת של בנזין עם אתנול משמשת במספר ארצות כתחליף לבנזין נקי. כיום ישנם ברחבי העולם מפעלים המיצרים אתנול מתירס, קנה סוכר וגידולים עתירי פחמימות אחרים. ממחקר שנערך על ידי פורום האנרגיה של מוסד שמואל נאמן של הטכניון, עולה כי ניתן להפיק בישראל 265 מיליון ליטר אתנול מפסולת, כ-10% מצריכת הדלק של ישראל.</string>
    <string name="caffeine">קפאין הוא חומר פסיכואקטיבי ממריץ ממשפחת הקסנטינים, המצוי בטבע בעיקר בפולי קפה, גואראנה, עשב המאטה והתה. קפאין נמצא במאכלים ומשקאות רבים, כמו שוקולד, קוקה קולה, תה, משקאות אנרגיה ועוד. בעבור הצמח המכיל אותו, הקפאין הוא קוטל מזיקים טבעי, מכיוון שהוא משתק והורג חלק מהחרקים שמנסים להיזון מהצמח.\nקפאין מעלה לחץ דם ומגביר דופק, ויש המשתמשים בו כמעורר לפני פעילות גופנית. נערכו כמה מחקרים לבדיקת הטענה כי קפאין יכול לשפר ביצועים ספורטיביים, אך הם לא העלו ראיות חד משמעיות.\nקפאין רעיל במינונים גבוהים. תסמיני הרעלת קפאין הם חוסר מנוחה, עצבנות, התרגשות יתר, נדודי שינה, הסמקה ואי סדירות בעיכול והטלת שתן מרובה. התסמינים יכולים להופיע כבר לאחר צריכה פחותה בהרבה, ומשתנים מאדם לאדם.</string>


    <string name="Gen_H">מספר אטומי: 1\n\nסמל כימי: H\n\nסדרה כימית: אל מתכות\n\nסידור אלקטרונים ברמות אנרגיה: 1\n\nמצב צבירה בטמפרטורת החדר: גז</string>
    <string name="Text_H">מימן הוא יסוד כימי גזי שסמלו הכימי H ומספרו האטומי 1. מולקולת המימן מורכבת משני אטומי מימן הקשורים ביניהם בקשר קוולנטי יחיד (H-H) ומסומלת כ-H2.\nבטמפרטורת החדר ובלחץ של 1 אטמוספירה המימן הוא גז חסר צבע, אל-מתכתי ודליק מאוד. המימן יכול להגיב כמעט עם כל היסודות. מימן הוא היסוד הקל ביותר.</string>
    <string name="Gen_He">מספר אטומי: 2\n\nסמל כימי: He\n\nסדרה כימית: גזים אצילים\n\nסידור אלקטרונים ברמות אנרגיה: 2\n\nמצב צבירה בטמפרטורת החדר: גז</string>
    <string name="Text_He">הליום הוא יסוד כימי שסמלו הכימי He ומספרו האטומי 2.\nמצוי בטבע בצורת גז חד-אטומי, בשל היותו גז אציל. זהו גז חסר צבע ונטול ריח.\nההליום הוא היסוד השני הנפוץ ביותר ביקום, אחרי המימן.</string>
    <string name="Gen_Li">מספר אטומי: 3\n\nסמל כימי: Li\n\nסדרה כימית: מתכות אלקליות\n\nסידור אלקטרונים ברמות אנרגיה: 2,1\n\nמצב צבירה בטמפרטורת החדר: מוצק</string>
    <string name="Text_Li">ליתיום הוא יסוד כימי ממשפחת המתכות האלקליות שסמלו הכימי Li ומספרו האטומי 3.\nליתיום טהור הוא מתכת רכה וכסופה המגיבה במהירות במגע עם אוויר או מים. זהו היסוד המוצק הקל ביותר: צפיפותו 0.53 גרם לסנטימטר מעוקב.</string>
    <string name="Gen_Be">מספר אטומי: 4\n\nסמל כימי: Be\n\nסדרה כימית: מתכות אלקליות עפרוריות\n\nסידור אלקטרונים ברמות אנרגיה: 2,2\n\nמצב צבירה בטמפרטורת החדר: מוצק</string>
    <string name="Text_Be">בריליום הוא יסוד כימי מסדרת המתכות האלקליות-עפרוריות, שסמלו הכימי Be ומספרו האטומי 4.\nלמתכת הבריליום, בצבע כסף-פלדה, מאפיינים רצויים רבים. כאחת המתכות הקלות ביותר, יש לה נקודת רתיחה גבוהה ביותר.</string>
    <string name="Gen_B">מספר אטומי: 5\n\nסמל כימי: B\n\nסדרה כימית: מתכות למחצה\n\nסידור אלקטרונים ברמות אנרגיה: 2,3\n\nמצב צבירה בטמפרטורת החדר: מוצק</string>
    <string name="Text_B">בור או בורון הוא יסוד כימי שסמלו הכימי B ומספרו האטומי 5.\nלבור יש את כוח המתיחה הגבוה ביותר מכל היסודות, כלומר סיבים העשויים מבור מסוגלים לעמוד בלחץ ומשקל רב מבלי להישבר או להיקרע.</string>
    <string name="Gen_C">מספר אטומי: 6\n\nסמל כימי: C\n\nסדרה כימית: אל מתכות\n\nסידור אלקטרונים ברמות אנרגיה: 2,4\n\nמצב צבירה בטמפרטורת החדר: מוצק</string>
    <string name="Text_C">פחמן הוא יסוד כימי אל-מתכתי שסמלו הכימי C ומספרו האטומי 6.\nבעל מספר ערכיות 4, והוא מופיע בכמות רבה בטבע. הפחמן הוא אחד ממרכיבי היסוד של כל החומרים האורגניים בגוף החי.\nפחמן טהור מופיע בשתי צורות נפוצות בטבע: יהלום - המינרל הטבעי הקשה ביותר המוכר לאדם,\nוגרפיט - אחד מהחומרים הרכים ביותר.</string>
    <string name="Gen_N">מספר אטומי: 7\n\nסמל כימי: N\n\nסדרה כימית: אל מתכות\n\nסידור אלקטרונים ברמות אנרגיה: 2,5\n\nמצב צבירה בטמפרטורת החדר: גז</string>
    <string name="Text_N">חנקן הוא יסוד כימי שסמלו הכימי N ומספרו האטומי 7.\nמולקולת החנקן מורכבת משני אטומי חנקן הקשורים ביניהם בקשר קוולנטי משולש (N≡N) ומסומלת N2. פרט למימן, זהו היסוד בעל המסה האטומית הקטנה ביותר ביחס למספר האלקטרונים שלו.\nתפקידו החשוב בהרכבם של חלבונים הופך אותו לאחד ממספר יסודות המהותיים בעבור החיים.</string>
    <string name="Gen_O">מספר אטומי: 8\n\nסמל כימי: O\n\nסדרה כימית: אל מתכות\n\nסידור אלקטרונים ברמות אנרגיה: 2,6\n\nמצב צבירה בטמפרטורת החדר: גז</string>
    <string name="Text_O">חמצן הוא יסוד כימי שסמלו הכימי O ומספרו האטומי 8.\nמקור השם בא מההשערה המוקדמת כי החמצן הוא מרכיב הכרחי בחומצות. צורתו השכיחה בטבע היא מולקולת "חמצן" O2 ואוזון O3. המקור העיקרי לחמצן בכדור הארץ הוא תהליך הפוטוסינתזה כחלק ממחזור החמצן. החמצן משתחרר לאוויר ונספג במים ובאדמה אך חלקו נשאר באטמוספירה, ונצרך על ידי יצורים נושמים או תהליכים כימיים כמו חמצון-חיזור.</string>
    <string name="Gen_F">מספר אטומי: 9\n\nסמל כימי: F\n\nסדרה כימית: הלוגנים\n\nסידור אלקטרונים ברמות אנרגיה: 2,7\n\nמצב צבירה בטמפרטורת החדר: גז</string>
    <string name="Text_F">פלואור הוא יסוד כימי ממשפחת ההלוגנים. סמלו הכימי F ומספרו האטומי הוא 9. פלואור הוא מינרל קורט חשוב בגוף האדם.\nהפלואור מצוי במצב של גז בטמפרטורה של 25 מעלות צלזיוס; צבעו צהוב בהיר והוא בעל ריח חריף. מולקולת הפלואור מורכבת משני אטומי פלואור הקשורים ביניהם בקשר קוולנטי יחיד (F-F) ומסומלת כ-F2.</string>
    <string name="Gen_Ne">מספר אטומי: 10\n\nסמל כימי: Ne\n\nסדרה כימית: גזים אצילים\n\nסידור אלקטרונים ברמות אנרגיה: 2,8\n\nמצב צבירה בטמפרטורת החדר: גז</string>
    <string name="Text_Ne">ניאון הוא יסוד כימי מסדרת הגזים האציליים, שסמלו הכימי Ne ומספרו האטומי 10.\nהניאון הוא הגז האציל השני במשקלו, חסר צבע וכמעט לא פעיל.\nלניאון יכולת קירור גדולה פי 40 מהליום נוזלי ופי 3 ממימן נוזלי (ההשוואה מתבססת על נפח). ברוב המקרים קירור ניאון יותר זול מקירור הליום.</string>
    <string name="Gen_Na">מספר אטומי: 11\n\nסמל כימי: Na\n\nסדרה כימית: מתכות אלקליות\n\nסידור אלקטרונים ברמות אנרגיה: 2,8,1\n\nמצב צבירה בטמפרטורת החדר: מוצק</string>
    <string name="Text_Na">נתרן הוא יסוד כימי מסדרת המתכות האלקליות, שסמלו הכימי Na ומספרו האטומי 11.\nנתרן הוא מינרל חשוב והוא נפוץ בעיקר בנוזל החוץ-תאי. כמתכות אלקליות אחרות, נתרן הוא רך, קל, לבן כסוף, יסוד פעיל ולא נמצא בטבע בצורתו הטהורה.</string>
    <string name="Gen_Mg">מספר אטומי: 12\n\nסמל כימי: Mg\n\nסדרה כימית: מתכות אלקליות עפרוריות\n\nסידור אלקטרונים ברמות אנרגיה: 2,8,2\n\nמצב צבירה בטמפרטורת החדר: מוצק</string>
    <string name="Text_Mg">מגנזיום הוא יסוד כימי מסדרת המתכות האלקליות-עפרורית שסמלו הכימי Mg ומספרו האטומי 12. זהו מינרל חשוב המופיע בכמויות משמעותיות בגוף האדם.\nמגנזיום היא מתכת חזקה וקלה מאוד (שוקלת כחצי מאלומיניום), בעלת צבע לבן-כסוף. עם חשיפה לאוויר המגנזיום מוכתם. כשמגנזיום בצורת אבקה נחשף ללחות הוא מתחמם, מתלקח ובוער באור לבן בוהק.</string>
    <string name="Gen_Al">מספר אטומי: 13\n\nסמל כימי: Al\n\nסדרה כימית: מתכות\n\nסידור אלקטרונים ברמות אנרגיה: 2,8,3\n\nמצב צבירה בטמפרטורת החדר: מוצק</string>
    <string name="Text_Al">אלומיניום הוא יסוד כימי מתכתי שסמלו הכימי Al ומספרו האטומי 13.\nהאלומיניום הוא מתכת רקיעה וכסופה. זהו היסוד השלישי בשכיחותו (כ-8 אחוז) בקרום כדור הארץ, אחרי חמצן וצורן, והשכיח ביותר בין המתכות. אלומיניום נמצא בעיקר במחצבי בוקסיט ומצוין בחסינותו לחמצון, בעמידותו ובצפיפותו הנמוכה, המאפשרת ייצור מוצרים קלי משקל. לאלומיניום חשיבות כלכלית גבוהה והוא משמש בתעשיות רבות.</string>
    <string name="Gen_Si">מספר אטומי: 14\n\nסמל כימי: Si\n\nסדרה כימית: מתכות למחצה\n\nסידור אלקטרונים ברמות אנרגיה: 2,8,4\n\nמצב צבירה בטמפרטורת החדר: מוצק</string>
    <string name="Text_Si">צורן הידוע יותר בשמו הלועזי סיליקון, הוא יסוד כימי שסמלו הכימי Si ומספרו האטומי 14.\nצורן הוא היסוד השמיני בתפוצתו ביקום (לפי מסה), אולם כמעט ולעולם אינו מופיע בצורתו הטהורה. הוא שכיח מאוד בחול, באבק, בכוכבי לכת ובפלנטואידים. הצורן הוא היסוד השני בתפוצתו בקרום כדור הארץ (כ-28% משקלי) אחרי חמצן.</string>
    <string name="Gen_P">מספר אטומי: 15\n\nסמל כימי: P\n\nסדרה כימית: את מתכות\n\nסידור אלקטרונים ברמות אנרגיה: 2,8,5\n\nמצב צבירה בטמפרטורת החדר: מוצק</string>
    <string name="Text_P">זרחן הוא יסוד כימי אל-מתכתי שסמלו הכימי P ומספרו האטומי 15.\nזרחן הוא מינרל חשוב, השני בתפוצתו בגוף האדם אחרי הסידן. משתתף בעיקר ביצירת קומפלקסים עם סידן וכחלק מתרכובות נושאות אנרגיה בגוף האדם. מופיע גם במבנה ה-DNA, בממברנות ועוד.</string>
    <string name="Gen_S">מספר אטומי: 16\n\nסמל כימי: S\n\nסדרה כימית: אל מתכות\n\nסידור אלקטרונים ברמות אנרגיה: 2,8,6\n\nמצב צבירה בטמפרטורת החדר: מוצק</string>
    <string name="Text_S">גופרית היא יסוד כימי שסמלו הכימי S ומספרו האטומי 16.\nהגופרית היא מינרל חיוני בכל היצורים החיים. מולקולת הגופרית היא מולקולה טבעתית המורכבת משמונה אטומי גופרית, והיא מסומלת כ-S8. הגופרית היא אל-מתכת, מוצקה בטמפרטורת החדר וצבעה צהבהב.</string>
    <string name="Gen_Cl">מספר אטומי: 17\n\nסמל כימי: Cl\n\nסדרה כימית: הלוגנים\n\nסידור אלקטרונים ברמות אנרגיה: 2,8,7\n\nמצב צבירה בטמפרטורת החדר: גז</string>
    <string name="Text_Cl">כלור הוא יסוד כימי שסמלו הכימי Cl ומספרו האטומי 17.\nכלור הוא מינרל חשוב בגוף האדם החיוני ליצירת חומצת מימן כלורי, המשתתפת בתהליך העיכול. מולקולת הכלור היא מולקולה דו אטומית המסומלת כ-Cl2. שני אטומי הכלור שבמולקולה קשורים ביניהם בקשר קוולנטי יחיד (Cl-Cl). הכלור הוא גז צהוב-ירקרק, רעיל ובעל ריח צורב.</string>
    <string name="Gen_Ar">מספר אטומי: 18\n\nסמל כימי: Ar\n\nסדרה כימית: גזים אצילים\n\nסידור אלקטרונים ברמות אנרגיה: 2,8,8\n\nמצב צבירה בטמפרטורת החדר: גז</string>
    <string name="Text_Ar">ארגון הוא יסוד ממשפחת הגזים האצילים שסמלו הכימי Ar ומספרו האטומי 18.\nארגון הוא גז חסר צבע וריח בצורתו הגזית והנוזלית והוא מסיס במים פי 2.5 מחנקן או חמצן. לא ידוע על קיומן של תרכובות ארגון בטבע.</string>
    <string name="Gen_K">מספר אטומי: 19\n\nסמל כימי: K\n\nסדרה כימית: מתכות אלקליות\n\nסידור אלקטרונים ברמות אנרגיה: 2,8,8,1\n\nמצב צבירה בטמפרטורת החדר: מוצק</string>
    <string name="Text_K">אשלגן הוא יסוד ממשפחת המתכות האלקליות שסמלו הכימי K ומספרו האטומי 19.\nזהו מינרל חשוב והוא נפוץ בעיקר בנוזל התוך התאי. אשלגן היא המתכת הקלה ביותר אחרי ליתיום, עם צפיפות נמוכה משל מים. האשלגן רך וצבעו לבן כסוף, ניתן לחתוך אותו בקלות עם סכין. אשלגן מתחמצן במהירות באוויר ולכן יש לאחסנו בשמן, נפט או קרוסין.</string>
    <string name="Gen_Ca">מספר אטומי: 20\n\nסמל כימי: Ca\n\nסדרה כימית: מתכות אלקליות עפרוריות\n\nסידור אלקטרונים ברמות אנרגיה: 2,8,8,2\n\nמצב צבירה בטמפרטורת החדר: מוצק</string>
    <string name="Text_Ca">סידן הוא יסוד מתכתי ממשפחת המתכות האלקליות העפרוריות שסמלו הכימי Ca ומספרו האטומי 20.\nהסידן הוא מתכת אלקלית עפרורית רכה שצבעה אפור. הסידן הוא מינרל חשוב המשתתף בתהליכים ביולוגיים רבים, החל מאיתות תאי ועד להפעלת אנזימים חשובים. הוא היסוד האחראי על כיווץ השרירים והוא הכרחי לחיי האדם.</string>
</resources>
